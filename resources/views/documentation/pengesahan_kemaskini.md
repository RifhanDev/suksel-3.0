##PENGESAHAN PERMINTAAN KEMASKINI

Pengesahan Permintaan Kemaskini dilakukan oleh Agensi Pengesahan yang meluluskan pendaftaran syarikat tersebut.

Gambar di bawah adalah ringkasan gambarajah menunjukkan fungsi-fungsi yang dibenarkan mengikut peranan. Pengesahan Permintaan Kemaskini hanya boleh dilakukan oleh "Registration Assessor" sahaja di 'Agensi Pengesahan'. Seorang pengguna di dalam sistem ini boleh mempunyai lebih dari satu peranan.

![](/docs/public/content/images/pengesahan/role.png)

Buat masa ini ada 12 Agensi  Pengesahan seperti berikut :-

    1.SUK Selangor
    2.Majlis Bandaraya Shah Alam (MBSA)
    3.Majlis Bandaraya Petaling Jaya (MBPJ)
    4.Majlis Perbandaran Kajang (MPKJ)
    5.Majlis Perbandaran Klang
    6.Majlis Perbandaran Selayang
    7.Majlis Perbandaran Subang Jaya (MPSJ)
    8.Majlis Perbandaran Sepang
    9.Majlis Daerah Hulu Selangor
    10.Majlis Daerah Kuala Langat
    11.Majlis Daerah Kuala Selangor
    12.Majlis Daerah Sabak Bernam

##DASHBOARD STATISTIK SYARIKAT

Di bawah menunjukkan rajah dashboard statistik syarikat mengikut status pendaftaran.

![](/docs/public/content/images/pengesahan/dashboard_admin.png)

Penerangan:-

    i.Pendaftaran Belum Selesai: Bilangan Syarikat yang sudah mendaftar tetapi belum membuat pengesahan emel atau belum melengkapkan maklumat syarikat dan hantar untuk pengesahan. Syarikat ini akan dipadam dari sistem jika tiada pembayaran langganan dibuat selepas melebihi tempoh 3 bulan dari tarikh daftar.

    ii.Pendaftaran Belum Diluluskan: Bilangan Syarikat yang sedang menunggu kelulusan daripada agensi pengesahan.

    iii.Permintaan Kemaskini: Bilangan Syarikat yang menghantar permohonan untuk mengemaskini maklumat MOF/CIDB untuk kelulusan. Maklumat yang dikemaskini akan dipaparkan di “Maklumat Terperinci Syarikat” bila permohonan diluluskan.

    iv.Jumlah Syarikat: Bilangan semua syarikat yang berdaftar di dalam sistem tidak mengira status.

    Nota : Bilangan Syarikat adalah berdasarkan agensi pengesahan. Hanya pengguna berperanan 'Admin' sahaja yang dapat melihat bilangan semua statistik secara menyeluruh.

Apabila seorang 'Registration Assessor' log masuk ke dalam sistem, sistem akan memaparkan *dashboard* seperti gambar di bawah. Pada asalnya 'Registration Assessor' akan nampak semua senarai syarikat yang status "belum diluluskan".

![](/docs/public/content/images/pengesahan/senarai_semua_syarikat.png)

Untuk 'Registration Assessor' melihat senarai syarikat yang perlu disemak dan diluluskan permintaan kemaskini, 'Registration Assessor' perlu klik pada pautan di kotak "Permintaan Kemaskini".

![](/docs/public/content/images/kemaskini/kotak.png)

Sistem akan senaraikan permintaan kemaskini yang perlu disemak dan diluluskan oleh agensi tersebut. Klik pada butang papar untuk melihat maklumat yang ingin dikemaskini.

![](/docs/public/content/images/kemaskini/senarai_kemaskini.png)

Sistem akan memaparkan maklumat lama(kiri) dan maklumat baru(kanan).

![](/docs/public/content/images/kemaskini/detail_kemaskini.png)

##MELULUSKAN PERMINTAAN
Klik butang "Lulus" untuk meluluskan setelah selesai menyemak permintaan. Kemudia klik butang "Pasti".

![](/docs/public/content/images/kemaskini/lulus_pasti.png)

##MENOLAK PERMINTAAN
Klik butang "Tolak" untuk menolak setelah selesai menyemak permintaan. Masukkan Alasan penolakan kemudian klik butang "Tolak".

![](/docs/public/content/images/kemaskini/agensi_tolak.png)

Jika permintaan ditolak, status permintaan tersebut akan bertukar kepada "Ditolak" dan syarikat akan nampak alasan penolakan seperti gambar di bawah ini.

![](/docs/public/content/images/kemaskini/syarikat_tolak.png)